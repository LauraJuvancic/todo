# Seznam-opravil-To-Do-

V sodobnem svetu se velikokrat znajdemo v situacijah, ko imamo ogromno dela. V takih situacijah imamo veliko potrebo po tem, da si organiziramo naš vsakdan, da si zapišemo naša opravila in na koncu dneva z mirno vestjo zaspimo, da smo opravili vse, kar smo morali, in nismo ničesar pozabili ali izpustili. V ta namen je ustvarjena aplikacija To-Do. Z njo si enostavno naredimo plan za današji dan in tudi vse prihodnje.

## Ciljna publika
Največ opravil in obveznosti imamo ponavadi v času šolanja in času zaposlenosti. Zato predpostavljam, da bo moj uporabnik študent ali zaposleni, torej so uporabniki mladi, oziroma srednjih let. Predpostavljam tudi, da je vešč osnovne uporabe računalnika in/ali telefona. Aplikacija bi bila dostopna na spletnih brskalnikih, kot tudi na mobilni platformi (Android in iOS). Mobilna aplikacija bi bila bolj v ospredju, saj ima uporabnik telefon vedno pri sebi in tako lahko bolj učinkovito uporabi To-Do.

## Primer uporabe aplikacije
Aplikacija bi delovala tako na računalniku kot tudi na telefonu. Oboje bi bilo povezano, saj ima uporabnik uporabniški račun in geslo, s katerima je vpisan v sistem.

1. Spletna aplikacija
  - Uporabnik na računalniku vpiše spletni naslov in se vpiše z uporabniškim imenom in geslom. Če v sistem še ni prijavljen, si lahko ustvari brezplačni račun. Na začetni spletni strani so tudi osnovni podatki o aplikaciji in grafična ponazoritev izgleda.
  - Ko je uporabnik prijavljen, se pojavi osnovna stran, na kateri se vidijo opravki za današnji dan (ki jih je vnesel ali na računalniku ali na telefonu).
  - Ob strani je stranski meni, v katerem so kategorije (Dom, Služba, Osebno, Potovanje) in možnost izbora pogleda opravkov še za prihajajoče dni.
  - Na vrhu strani je prav tako meni, kjer je uporabnikova slika in ime (tam je tudi možnost urejanja profila), koledar, ter obvestila.
  - Uporabnik lahko preko brskalnika dodaja opravila za današnji ali prihodnje dni, lahko ureja in briše opravila.
  
2. Mobilna aplikacija
  - Ob zagonu aplikacije se pojavi osnovni obrazec za vnos uporabniškega imena in gesla in možnost registracije.
  - Po vpisu v sistem, se pojavi lista opravkov za današnji dan. 
  - Ob potegu iz leve strani ekrana proti desni, se pojavi meni s kategorijami in možnostjo pogleda opravkov za prihodnje dni, koledar.
  - Na vrhu ekrana je vrstica z obvestili in uporabniškim računom.
  - Uporabnik lahko dodaja opravila za današnji ali prihodnje dni, lahko ureja in briše opravila.
  
## Dodajanje, urejanje, brisanje opravil
Bistvo To-Do lista so opravila, ki jih uporabnik vnese za posamezen dan. Ta opravila pa so različna, zato imamo pri dodajanju opravila veliko možnosti.

**Kaj vse vnesemo?**
- ime opravka,
- kategorija (doma, služba, osebno, potovanje, nakup, rojstni dan)
- ko imamo izbrano kategorijo, se lahko pojavijo dodatne možnosti: 
  - potovanje: pojavi se možnost, da vnesemo seznam stvari, ki jih moramo vzeti oziroma pripraviti,
  - nakup: možnost vnosa nakupovalnega listka,
  - rojstni dan: vnesemo datum rojstnega dne (s tem se shrani tudi v koledar v aplikaciji in nas na ta dan tudi spomni na to), ime osebe, pojavi se prostor, kamor si lahko zapisujemo ideje za darilo,
- možnost nastavitve opomnika.

Poleg možnosti dodajanja opravila, je seveda tudi urejanje in brisanje opravil. To uporabnik stori tako, da klikne na opravilo, da se mu pokažejo morebitne dodatne informacije o tem opravilu in tam tudi možnost urejanja in izbrisa.

  
